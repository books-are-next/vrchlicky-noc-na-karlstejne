---
contentType: prose
---

<section>

## 3\. VÝSTUP 

_Karel IV. sám, Alžběta v pozadí ._   

(Karel přejde vlevo, Alžběta v pravé pozadí)

**KAREL IV.** Jen co odbudu ještě tyto poslední záležitosti, pak chci býti více tvým, moje Eliško! Jsou to věru divné líbánky – v dubnu svatba – a druhý měsíc poté jsme si jako cizí – tak to dále zůstati nemůže, ba nesmí! Ona musí zvědět, jak je mi drahá, a to brzy, hodně brzy! Kéž by to možno bylo zítra, ba co dím zítra, ještě dnes! Ó, Eliško!

**ALŽBĚTA** (v pozadí v těžkém boji, postoupí vpřed a chce se již císaři vrhnouti k nohám, ten zvedne hlavu; v témže okamžiku vejde do ložnice vévoda Štěpán)

**KAREL IV.** (se prudce vzchopí a myslí, že panoš ohlašuje příchod vévody) Ach ano, hochu, připomínáš mi návštěvu pana vévody – zapomněl jsem...

**ALŽBĚTA** (zmatena ustoupí za portiéru)

</section>
