---
contentType: prose
---

<section>

## 7\. VÝSTUP 

_Vejdou vévoda Štěpán a král Petr_  

**ŠTĚPÁN.** Hrdličky již ulétly – to je škoda!

**PETR.** Tvá to vina, pane bratře, měli jsme na ně ihned udeřit; co s purkrabím?

**ŠTĚPÁN.** Však nebudou daleko, a my již nepovolíme. My s jedné a purkrabí s druhé strany je vezme do kleští.

**PETR.** Ubohý stařec, chvěje se celý rozčilením, ba šel i vzbudit císaře. Teď to začne!

**ŠTĚPÁN.** Pojď hledat dále naše cukroušky. – Snad se uchýlili do strážnice. Ten panoš má opravdu vkus. 

(Odejdou do strážnice)

</section>
