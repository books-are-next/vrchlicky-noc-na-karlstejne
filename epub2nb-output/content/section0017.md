---
contentType: prose
---

<section>

## 14\. VÝSTUP

Vévoda Štěpán a král Petr

**ŠTĚPÁN.** Tedy k arcibiskupovi! (Chce odejít)

**PETR** (ho zadrží) Jsi mi pěkným spojencem, pane vévodo, jsem na stopě a ty mne opouštíš...

**ŠTĚPÁN.** Mám důležitější starosti, pane...

**PETR.** Ale slyš jen – dívka je zde.

**ŠTĚPÁN.** V tvé hlavě?

**PETR.** Jak jsem ti pravil – v šatech panoše.

**ŠTĚPÁN.** Tedy přece – zákaz císařův!

**PETR.** Jako všecky jiné zákazy, aby se neplnily, aby se lépe provedlo, co zakazují. Nu, chceš být mým spojencem?

**ŠTĚPÁN.** Jen slyšení dostat u císaře, ještě dnes –

**PETR.** Promluvím s arcibiskupem, dá si říci. Zde má ruka!

**ŠTĚPÁN.** Dobrá, tedy k arcibiskupovi!

**PETR** (tiskne mu ruku) A pak – na lov za dívkou – za pážetem! 

(Odejdou)

Opona spadne

</section>
