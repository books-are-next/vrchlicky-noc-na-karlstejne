<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: -40px; margin: 0px 0px 0px 40px;}
  p.sgc-2 {font-style: italic; text-indent: 0px; margin: 00px 0px 0px 0px}

  p.sgc-3 {font-style: italic}

  span.sgc-4 {font-weight: normal; font-size: medium;}

  p.sgc-6 {text-align: justify;}
  h2.sgc-5 {text-align: justify;}
  /*]]>*/
  </style>
</head>

<body class="sgc-1">
  <h2 class="sgc-5" id="heading_id_2">9. VÝSTUP&nbsp;</h2>

  <p class="sgc-2 sgc-6">Purkrabí, Arnošt, Karel IV. a několik sluhů s pochodněmi a vytasenými meči<br /></p>

  <p class="sgc-6">&nbsp;</p>

  <p class="sgc-6"><b>PURKRABÍ</b> (ještě za scénou) Jeho Milost již opustil Karlštejn! Ó, běda, běda, jděte a hledejte, sto kop, kdo najde tu nešťastnici! (Vejde. Jak spatří císaře, vrhne se před ním na kolena) Milost! Milost! Císařský pane! Nehodný sluha tvůj skládá v ruce tvé úřad, jejž tak špatně zastával.</p>

  <p class="sgc-6"><b>KAREL IV.</b> (udiven) Co slyším? – Co se stalo, pane purkrabí?</p>

  <p class="sgc-6"><b>PURKRABÍ.</b> Hledal jsem tě po celém hradě, nejjasnější vladaři jistě již vyplašilo tě z komnat tvých to hrubé porušení tvého zákazu, že jsi na odjezdu, teď v noci! Ó, běda, běda!</p>

  <p class="sgc-6"><b>KAREL IV.</b> Co se stalo? Vstaň, pane z Wartenberka!</p>

  <p class="sgc-6"><b>PURKRABÍ.</b> Co stojí Karlštejn, co tuto hlavu šedivou nesu na plecích, nestalo se, co dnes! Jeho Milost král Petr a vévoda Štěpán viděli na vlastní oči, nelze mi tedy déle zapírat a stavět se nevědomým. Ale já jsem nevinen, Milosti! Já ani tu nešťastnici neviděl.</p>

  <p class="sgc-6"><b>KAREL IV.</b> Nešťastnici? – Nechápu ani slova, pane purkrabí.</p>

  <p class="sgc-6"><b>PURKRABÍ.</b> Tvůj úsměv dodává mi síly, abych se vyznal ze všeho. Můj bratr Mikuláš – znáš ho, jaký jest blázínek...</p>

  <p class="sgc-6"><b>KAREL IV.</b> (k Arnoštovi) Co ještě uslyším?</p>

  <p class="sgc-6"><b>PURKRABÍ.</b> Má dceru Alenu, pravý to otcův kontrfej; děvče jest zamilováno po uši do tvého šenka, pana Peška Hlavně.</p>

  <p class="sgc-6"><b>KAREL IV.</b> Proto přec nemusíš klečeti, pane purkrabí. – Však nač mi to všecko teď vypravuješ? Když se mají rádi, ať se vezmou, já Peškovi bránit nebudu!</p>

  <p class="sgc-6"><b>PURKRABÍ.</b> Ale bratr nechce svolit, dokud pan Pešek nezíská ostruh rytířských.</p>

  <p class="sgc-6"><b>KAREL IV.</b> Nu, snadná pomoc. Dáme mu je.</p>

  <p class="sgc-6"><b>PURKRABÍ.</b> To já také říkal, měli počkat – a ne dělat hlouposti, ale již se stalo, jíž se stalo. – Svrhni všechen hněv svůj na mne, ale ty děti netrestej!</p>

  <p class="sgc-6"><b>KAREL IV.</b> Já tu dívku ani neznám – já ji nikdy neviděl – ale posud nechápu, kam směřuješ, pane purkrabí?</p>

  <p class="sgc-6"><b>PURKRABÍ.</b> Viděls ji, Milosti! – Stála na stráži ve tvých komnatách.</p>

  <p class="sgc-6"><b>KAREL IV.</b> (udiven) Na stráži? – V mé ložnici?</p>

  <p class="sgc-6"><b>ARNOŠT</b> (k císaři) Výborně! Je na falešné stopě!</p>

  <p class="sgc-6"><b>KAREL IV.</b> Nevšímal jsem si stráže. (Náhle přísně) Znáš však rozkazy naše, pane purkrabí. Když to pravíš, je to asi pravda; jak tam přišla ta dívka?</p>

  <p class="sgc-6"><b>PURKRABÍ.</b> Otec její, můj bratr Mikuláš, vešel v pošetilou sázku s panem Ctiborem z Fuchsberka, že toho dokáže, by proti zákazu tvému dívka zůstala přes noc na Karlštejně. Alena zkusila to, hnána beznadějnou láskou k Peškovi. Má vina jest, že dostala se v přestrojení mých barev na hrad – ale v dnešním shonu a víru mohlo se to lehce stát i jinému. Já nevěděl o ničem, zapřísahám se svatým Václavem!</p>

  <p class="sgc-6"><b>KAREL IV.</b> Nyní chápu ovšem nemoc pana Peška. – Alena byla tedy dnes na stráži v mých komnatách? – To je věru trestuhodné, pane purkrabí. A v jakém šatu tam byla?</p>

  <p class="sgc-6"><b>PURKRABÍ.</b> V šatu mých barev, Milosti!</p>

  <p class="sgc-6"><b>ARNOŠT</b> (k císaři) V stejném šatu, jaký mi opatřil Pešek pro císařovnu. Výborně, jsme zachráněni!</p>

  <p class="sgc-6"><b>KAREL IV.</b> (se zdánlivou rostoucí přísností) Toť dvojí přestupek, pane z Wartenberka. Zjevná neuctivost a nešetrnost k předpisům našim se strany pana Mikuláše a zpupná nedbalost ve službě, pane purkrabí! Vidím, že musím přísným trestem stanoviti příklad. I Pešek je vinen, zle se prohřešil!</p>

  <p class="sgc-6"><b>PURKRABÍ.</b> Tresci mne i jeho, ale jen Alenu ne, milostivý císaři! Dětský nerozum a pak jedno, co všecko omlouvá...</p>

  <p class="sgc-6"><b>KAREL IV.</b> Nevěděl bych co...</p>

  <p class="sgc-6"><b>PURKRABÍ.</b> Láska, císařská Milosti!</p>

  <p class="sgc-6"><b>KAREL IV.</b> (s úsměvem k Arnoštovi) Té ovšem kvůli musíme již dnes mnoho odpouštět. (K purkrabímu) Uvidíme, co se dá dělat, pane purkrabí; třeba dříve vyslechnouti viníky, ty odvážné milence, kteří si dávají dostaveníčka v předsíni ložnice císařské!</p>

  <p class="sgc-6"><b>PURKRABÍ.</b> Věru, uznávám tu smělost...</p>

  <p class="sgc-6"><b>ARNOŠT</b> (k císaři) Která nám přišla vhod.</p>

  <p class="sgc-6"><b>KAREL IV.</b> Dej vyhledati vinníky, pane purkrabí, a přivésti je sem. Chceme na místě soudit a trestat!</p>

  <p class="sgc-6"><b>PURKRABÍ.</b> Ó, Bože, kde jen jsou, kde jen jsou!</p>

  <p class="sgc-6">&nbsp;</p>

  <p class="sgc-2 sgc-6">(Mezitím co dává v pozadí rozkazy strážím, vznikne za scénou hluk a třeskot mečů. Petr šermuje s Alenou, Štěpán s Peškem. Všichni vyjdou ze strážnice)</p>

  <p class="sgc-6">&nbsp;</p>

  <p class="sgc-6"><b>ŠTĚPÁN</b> (za scénou) Drží se to děvče, jak pravý šermíř!</p>

  <p class="sgc-6"><b>ALENA</b> (za scénou) A nepoddá se!</p>

  <p class="sgc-6"><b>PEŠEK</b> (za scénou) Tu urážku ti splatím, pane vévodo!</p>

  <p class="sgc-6"><b>PETR</b> (za scénou) Však já tě neopustím, pane bratře!</p>

  <p class="sgc-6"><b>KAREL IV.</b> (postoupí vpřed) Jak? – Potyčka v mé přítomnosti? – Stůjte!</p>

  <p class="sgc-6">&nbsp;</p>

  <p class="sgc-2 sgc-6">(Na jeviště vrazí divoce Štěpán a Petr, šermujíce s Peškem a Alenou)</p>

  <p><br /></p>
</body>
</html>
