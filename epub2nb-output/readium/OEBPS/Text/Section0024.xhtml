<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: -40px; margin: 0px 0px 0px 40px;}
  p.sgc-2 {font-style: italic; text-indent: 0px; margin: 00px 0px 0px 0px}

  p.sgc-3 {font-style: italic}

  p.sgc-4 {text-align: justify;}
  /*]]>*/
  </style>
</head>

<body class="sgc-1">
  <h2 id="heading_id_2">7. VÝSTUP</h2>

  <p><i>Karel IV., Alžběta, Petr a Arnošt.</i><br /></p>

  <p>&nbsp;</p>

  <p class="sgc-4"><b>KAREL IV.</b> Co jest – co se zde děje? – Aj, náš milý bratr a host v tak důvěrném hovoru s mým pážetem. – Toť dnes z nočních návštěv ani nevyjdu! (Zpozoruje meče na zemi) A zbraně... tedy spor? Aj, co to znamená?</p>

  <p class="sgc-4"><b>ALŽBĚTA.</b> Jeho Milost násilně přes můj odpor vnikl do této komnaty.</p>

  <p class="sgc-4"><b>KAREL IV.</b> A tys horlivě zastával svůj úřad. (K Petrovi) Čím ti mohu posloužiti v tak pozdní chvíli, pane bratře?</p>

  <p class="sgc-4"><b>PETR</b> (ustupuje v rozpacích) Císařský pane...</p>

  <p class="sgc-4"><b>ARNOŠT</b> (předstoupí) Vina jest moje, Milosti. Zapomněl jsem po večeři ti oznámit, že přeje si král Petr prohlédnouti domácí kapli tvou při osvětlení; vyprávěl jsem mu totiž, jak lesk drahokamů zvýšen září tisíce světel kouzelný dojem působí. Páže nevědělo o příchodu Jeho Milosti. Já na to vzpomněl právě před chvílí a chvátal jsem předejíti nedorozumění; vidím s lítostí, že přišel jsem pozdě.</p>

  <p class="sgc-4"><b>KAREL IV.</b> Vždy včas, by vše bylo vysvětleno, Arnošte! (K Petrovi) S radostí, milý pane bratře, nejen skromná domácí kaple moje, nýbrž i kaple sv. Kříže a sv. Kateřiny je ti k službám; doufám, že dal milý Arnošt rozsvítit všecky svíce podél zdí! (Pokyne směrem k domácí kapli) Arcibiskup bude tak vlídný, že provodí tě, jako ve dne činil, a svede tě pak druhými schody na dvůr. A nyní dovolte, pánové, bych vám přál „dobrou noc!“</p>

  <p class="sgc-4"><b>PETR.</b> Teď mě skoro mrzí dětinské přání mé; odpusť, že tak pozdě jsem vyrušoval, ctihodný Arnošt věru vinen jest...</p>

  <p class="sgc-4"><b>KAREL IV.</b> Naopak dobře činil, že tě na noční vzezření kaplí upozornil. Lesk českých drahokamů je při záři světel vskutku okouzlující (Kyne k portiéře) a stojí za podívanou. (Významně) Dobrou noc, pánové!</p>

  <p class="sgc-4"><b>ARNOŠT.</b> Bůh s tebou, Milosti!</p>

  <p class="sgc-4"><b>PETR</b> (k sobě) Nepovedlo se. – Aby to ďas!</p>

  <p class="sgc-4">&nbsp;</p>

  <p class="sgc-2 sgc-4">(Odejde provázen Arnoštem do domácí kaple. Alžběta se uchýlí za portiéru)</p>

  <p class="sgc-4"><br /></p>
</body>
</html>
