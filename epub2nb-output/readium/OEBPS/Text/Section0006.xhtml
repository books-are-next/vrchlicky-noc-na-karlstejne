<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: -40px; margin: 0px 0px 0px 40px;}
  p.sgc-2 {font-style: italic; text-indent: 0px; margin: 00px 0px 0px 0px}

  p.sgc-3 {font-style: italic}

  p.sgc-4 {text-align: justify;}
  /*]]>*/
  </style>
</head>

<body class="sgc-1">
  <h2 id="heading_id_2">3. VÝSTUP&nbsp;</h2>

  <p class="sgc-2 sgc-4">Petr, Arnošt z Pardubic, Štěpán, Purkrabí a Pešek<br /></p>

  <p class="sgc-3 sgc-4">&nbsp;</p>

  <p class="sgc-3 sgc-4">(Vzájemné úklony)</p>

  <p class="sgc-3 sgc-4">&nbsp;</p>

  <p class="sgc-4"><b>ARNOŠT.</b> Pane vévodo!</p>

  <p class="sgc-4"><b>ŠTĚPÁN.</b> Bud zdráv, důstojný otče!</p>

  <p class="sgc-4"><b>ARNOŠT.</b>(k Petrovi) Pan vévoda bavorský.</p>

  <p class="sgc-4"><b>PETR.</b> Aj – jaké to shledání! Pamatuji se dobře na pana vévodu.</p>

  <p class="sgc-4"><b>ŠTĚPÁN.</b> Ze slavností krakovských...</p>

  <p class="sgc-4"><b>PETR.</b> Ovšem, ovšem. To byly časy, pánové! Tak veseli již nebudem. – Ale prosím vás, co říkáte tomu, že jsem posud v Čechách?</p>

  <p class="sgc-4"><b>PURKRABÍ.</b> Těšíme se tomu, že se Tvé Milosti u nás líbí.</p>

  <p class="sgc-4"><b>PETR.</b> Líbí! – To je málo, pane purkrabí. Zbožňuji tvou zem a tvého císaře. Nevím věru, kdo je šťastnější, on, že má takovou zemi, či ona, že má takového krále. Nechce se mi odtud. Chtěl jsem již zcela opravdově třikrát odjíždět – po prvé se to nikdy s odjezdem nemyslí doopravdy. – Ale jak odjet, když slavnosti se stíhají jako pršky dubnové. Šťastná to země!</p>

  <p class="sgc-4"><b>ARNOŠT.</b> Díky pánu nebes, že slavnosti teď se u nás stíhají. Však bývalo hůře ještě před nedávném. Mor, hlad a zemětřesení stíhaly se tu o překot. Nyní věru šťastný začíná věk této vlasti. My, již jsme zažili dnů zlých, tím více oceňujeme blaho nynější.</p>

  <p class="sgc-4"><b>PETR.</b> A máme proto podstatné příčiny býti veselými. Nebo jak dáti jen svou vděčnost najevo, než veselosti? Proto já jsem pořád vesel a proto uvázl jsem zde, že je tu tak veselo! Jak pravím, třikrát chtěl jsem odjeti, ale Jeho Milost ani slyšet; nedovolil, přemlouval a já jsem slabý člověk, pánové, já zůstal v naději, že Cypr do moře se nepropadne.</p>

  <p class="sgc-4"><b>ARNOŠT</b> (s jemnou výčitkou) A hrob Spasitelův beztoho zůstane i nadále v rukou pohanů.</p>

  <p class="sgc-4"><b>PETR.</b> Máš pravdu, otče. I o tom mluvil jsem s Jeho Milostí; tak mimochodem, mezi čtvrtým a pátým pohárem mělničiny.</p>

  <p class="sgc-4"><b>ARNOŠT.</b> A marně jsi se namáhal. Zlaté doly Jílovské dřív vyčerpáš, než v tom Jeho Milost o jiném přesvědčíš. U věci té je svým, a nechť i srdce křesťana nemůže schvalovati jeho náhledy, duch rozumného vlastimila je pochopuje.</p>

  <p class="sgc-4"><b>PETR.</b> Tak tedy zůstal jsem. Viděl jsem Prahu, Vyšehrad i nové město Karlovo, které takřka zázračně vyrůstá před zrakem cizince. Viděl jsem most, kostely, kláštery a koleje vysokých škol a dnes mne blaží Karlštejn svými divy. Pan arcibiskup je mi tu svědomitým a vzorným průvodčím.</p>

  <p class="sgc-4"><b>ŠTĚPÁN.</b> A nedaruje ti ani jediné iniciálky v misálech a žaltářích. (Ironicky) Ó, vzácné umění pana Zbyška, králové obdivují se tobě!</p>

  <p class="sgc-4"><b>ARNOŠT.</b> Ba, vzácné jest, pane vévodo, vzácnější, než na první pohled zdá se velmožům tohoto světa, již korunami a žezly hrají o blaho národů! (K Petrovi) Však nesmíme mařiti drahý čas, Milosti, čeká nás ještě kaple sv. Kateřiny, ač ne ještě úplně vyzdobená.</p>

  <p class="sgc-4"><b>PETR.</b> Odpust, důstojný otče! Pět hodin prohlížíme již malby, svaté ostatky a všecky poklady, které bohatou rukou nakupil zde velký panovník a vzácný bratr náš. Věru, máte v Praze i zde druhé nebeské království, majíce ostatky všech svatých vyznavačů a mučenníků, mnichů a biskupů, panen a vdov. Ostatně myslím a doufám, že zde nejsem naposled.</p>

  <p class="sgc-4"><b>ŠTĚPÁN.</b> Milost královská přeje si oddechu. Chápu to. Znám to ze zkušenosti, jak unavuje ustavičné sklánění se nad knihami a obrazy. Toť věru horší než pochod v poli nebo honba.</p>

  <p class="sgc-4"><b>PETR.</b> A nejvíc unavují malby na stropě, důstojný otče; necítím již vaz ani kříž a prosím, bys měl se mnou aspoň do zítřka smilování.</p>

  <p class="sgc-4"><b>ARNOŠT.</b> Nemám nijak v úmyslu ochotou svou obtěžovati vzácného hostě svého vladaře. Rač vládnouti, pane, časem i mnou dle libosti. Jdu na nešpory do kaple sv. Mikuláše, nalezneš mne tam vždy ochotného k dalším tvým rozkazům. (Pozdravuje všecky) Zatím s Bohem, pánové. (Odejde)</p>

  <p class="sgc-4"><b>PETR.</b> Mé díky, důstojný otče! (K Štěpánovi) A nyní užijem krásného večera, pane vévodo.</p>

  <p class="sgc-4"><br /></p>
</body>
</html>
