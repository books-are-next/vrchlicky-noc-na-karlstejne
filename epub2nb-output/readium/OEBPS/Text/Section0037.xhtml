<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: -40px; margin: 0px 0px 0px 40px;}
  p.sgc-2 {font-style: italic; text-indent: 0px; margin: 00px 0px 0px 0px}

  p.sgc-3 {font-style: italic}

  span.sgc-4 {font-weight: normal; font-size: medium;}

  p.sgc-6 {text-align: justify;}
  h2.sgc-5 {text-align: justify;}
  /*]]>*/
  </style>
</head>

<body class="sgc-1">
  <h2 class="sgc-5" id="heading_id_2">8. VÝSTUP</h2>

  <p class="sgc-3 sgc-6">Vystoupí Karel IV, za ním Arnošt</p>

  <p class="sgc-6">&nbsp;</p>

  <p class="sgc-6"><b>KAREL IV.</b> Tak to nepůjde, milý Arnošte! – Pan purkrabí sám všecko svým láteřením překazil. Pamatuj, co jsme povinni své důstojnosti!</p>

  <p class="sgc-6"><b>ARNOŠT.</b> Purkrabí jedná, jak úřad jeho mu velí. – Teď musíme...</p>

  <p class="sgc-6"><b>KAREL IV.</b> S barvou ven – jiného nám nezbude. Každá lest je nás nedůstojná. – Co na tom? Císařovna přijela za mnou. Zalíbilo se jí tak.</p>

  <p class="sgc-6"><b>ARNOŠT.</b> To lépe řekneme, že vyjela si časně zrána na hon do lesa a ztratila svůj průvod a zabloudila; co přirozenějšího, než že hledala zde útulku?</p>

  <p class="sgc-6"><b>KAREL IV.</b> (v přemýšlení) Zabloudila. – Ale její přestrojení?</p>

  <p class="sgc-6"><b>ARNOŠT.</b> O to již je postaráno, Milosti. Když jsem slyšel, jak purkrabí bouří v předsíni, odvedl jsem císařovnu točitými schody do podhradí, kde se může pohodlně v dolejší jizbě převléknout.</p>

  <p class="sgc-6"><b>KAREL IV.</b> Nu, a dále?</p>

  <p class="sgc-6"><b>ARNOŠT.</b> Mezitím co bude purkrabí láteřit a hledat domnělou ženu, budeš ty státi na svém, že nevěříš tomu a že chceš na vlastní oči se přesvědčit, že chceš sám vidět vinnici. Patrně sběhne se celý hrad. V zmatku tom vstoupí Její Milost do nádvoří, jako by právě přijela. Půjdeme jí vstříc, její neočekávaný příchod zmate všecky a odvrátí jejich pozornost od hledání dívky – aspoň na chvíli. Stojí-li purkrabí na svém, přejme mu tu radost, ať si hledá, ty můžeš jednati, jak tobě se zlíbí; buď zůstati zde s císařovnou, nebo volně odjeti na Karlík.</p>

  <p class="sgc-6"><b>KAREL IV.</b> Pochybuji však, milý Arnošte, že se tím spokojí naši hosté. Král Petr prohlížel dobře císařovnu v předsíni mé ložnice, víš, že se chtěl odvážit ji políbit – pozná ji.</p>

  <p class="sgc-6"><b>ARNOŠT.</b> Nepozná ani on, ani vévoda. Štěpán. V předsíni bylo přece pološero, nadto slušelo přestrojení císařovně výtečně, k nepoznání.</p>

  <p class="sgc-6"><b>KAREL IV.</b> Ale co když budou státi na svém, purkrabí se bude chtít ospravedlnit a vše dopodrobna vyšetřit, a hosté naši, víš, jaký berou podíl na každém hnutí našem.</p>

  <p class="sgc-6"><b>ARNOŠT.</b> Nu, co si počnou? Ať hledají a vyšetřují. Tu radost, až bude Její Milost zde, jim dopřáti můžeme s lehkým srdcem. Jen spoléhejme na náhodu a důvěřujme ve štěstí!</p>

  <p class="sgc-6"><b>KAREL IV.</b> (s úsměvem) Ty vše vysvětlíš a omluvíš – však slyším kroky.</p>

  <p class="sgc-6"><b>ARNOŠT.</b> A hlas purkrabího. – Teď opatrně!</p>

  <p><br /></p>
</body>
</html>
