<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: -40px; margin: 0px 0px 0px 40px;}
  p.sgc-2 {font-style: italic; text-indent: 0px; margin: 00px 0px 0px 0px}

  p.sgc-3 {font-style: italic}

  blockquote.sgc-4 {margin: 0 0 0 40px; border: none; padding: 0px;}

  h2.sgc-6 {text-align: justify;}
  p.sgc-5 {text-align: justify;}
  /*]]>*/
  </style>
</head>

<body class="sgc-1">
  <h1 id="heading_id_2">DRUHÉ DĚJSTVÍ<br /></h1>

  <p class="sgc-2 sgc-5">Ložnice na Karlštejně. Síň prostranná ve slohu doby, bohatě vyzdobená, na stropě zlaté a stříbrné květy na tmavorudé půdě, mezi nimiž hvězdám podobné zlaté hřeby. Za oponou pod nebesy lože. Vedle něho stůl, pokrytý svitky pergamenu. Na levé straně nádherné klekátko, na kterém otevřený misál. Napravo menší stolek, na němž bohatě ozdobená stříbrná konvice a zlatý pohár. Stranou vchod do domácí kaple císařovy, zakrytý portiérou, na které jsou na zlaté půdě vetkány svatováclavské orlice. V kapli jest skvělé osvětlení, které proniká i portiérou. Právě naproti vchodu do domácí kaple jiná portiéra, za níž je vchod do předsíně, kde stojí páže na stráži.</p>

  <h2 class="sgc-6" id="heading_id_3">1. VÝSTUP&nbsp;<br /></h2>

  <p class="sgc-5"><i>Alžběta</i><br /></p>

  <p class="sgc-5">&nbsp;</p>

  <p class="sgc-2 sgc-5">(Při vyhrnutí opony je slyšet, jak doznívá v kapli zpěv večerní pobožnosti vždy slaběji a slaběji; při jeho posledních zvucích objeví se na prahu královna Alžběta v oděvu pážat barvy pana purkrabího; vyjde z předsíně a rozhlíží se plaše kolem)</p>

  <p class="sgc-5">&nbsp;</p>

  <p class="sgc-5"><b>SBOR.&nbsp;</b>(zpívá za dveřmi, kterými padá světlá záře na jeviště)</p>

  <blockquote class="sgc-4">
    <p class="sgc-5">Nedej zahynouti</p>

    <p class="sgc-5">nám i budoucím,</p>

    <p class="sgc-5">svatý Václave,</p>

    <p class="sgc-5">Kriste elejson!</p>

    <p class="sgc-5">&nbsp;</p>

    <p class="sgc-5">(Ztichne)</p>

    <p class="sgc-5">&nbsp;</p>
  </blockquote>

  <p class="sgc-5"><b>ALŽBĚTA</b> (vyjde ze dveří) Již stalo se. Nelze více ustoupiti. Strach svírá mi ňadra. Teď teprve cítím, jak jsem se prohřešila svou nedůvěrou. Císař je tu každým okamžikem, a mne síly opouštějí. Ó, Bože, Bože, jak velká jsou to muka milovati tak horoucně, tak plamenně, jako já miluji! Vždyť mne pozná, musí mne poznati, jak vejde. Jak budu zahanbena před ním! (Pomlčka) Ale což, miluje-li mne vskutku? Má pravdu Arnošt, že láska má této zkoušky zapotřebí – či naopak, má pravdu hlas mého srdce, který praví, že tato zkouška je hříchem proti lásce? Kdo mi poví pravdu? – Však buď jak buď, já miluji a milovat budu – i oklamaná! Slyším kroky Bože, stůj při mně! (Jde do pozadí vpravo)</p>

  <p class="sgc-5"><br /></p>
</body>
</html>
