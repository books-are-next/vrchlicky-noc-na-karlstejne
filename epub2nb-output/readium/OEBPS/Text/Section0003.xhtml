<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: -40px; margin: 0px 0px 0px 40px;}
  p.sgc-2 {font-style: italic; text-indent: 0px; margin: 00px 0px 0px 0px}

  p.sgc-3 {font-style: italic}

  h2.sgc-5 {text-align: justify;}
  p.sgc-4 {text-align: justify;}
  /*]]>*/
  </style>
</head>

<body class="sgc-1">
  <h1 id="heading_id_2">PRVNÍ DĚJSTVÍ</h1>

  <p class="sgc-2 sgc-4">První nádvoří na Karlštejně. Hrad v pozadí. Napravo brána hradní, vlevo vchod ve příbytek purkrabího. Blíže brány košatá lípa, pod ní sedátko.</p>

  <h2 class="sgc-5" id="heading_id_3">1. VÝSTUP&nbsp;</h2>

  <p class="sgc-4"><i>Purkrabí a Pešek</i><br /></p>

  <p class="sgc-4">&nbsp;</p>

  <p class="sgc-2 sgc-4">Při vyhrnutí opony je slyšeti troubení. Z purkrabství vystoupí pan Ješek z Wartenberka, proti němu Pešek Hlavně.</p>

  <p class="sgc-4">&nbsp;</p>

  <p class="sgc-4"><b>PEŠEK.</b>&nbsp;(vejde branou) Věru, dnes pytel s hosty se roztrhl! Od božího rána až do slunce západu most nestačí se zvedati.</p>

  <p class="sgc-4"><b>PURKRABÍ.</b>&nbsp;(vyjde ze dveří) Je to už Jeho Milost snad? Ó, ne, to nemůž' být. Myslím, že Jeho Milost asi právě teď Prahu opouští. Kdo jen to přijel?</p>

  <p class="sgc-4"><b>PEŠEK..</b> Host. – Vévoda Štěpán bavorský.</p>

  <p class="sgc-4"><b>PURKRABÍ.</b> Mluvil jsi s ním, pane šenku?</p>

  <p class="sgc-4"><b>PEŠEK.</b> Náhodou byl jsem přítomen, když slézal s koně, jenž pokryt byl celý bílou pěnou jak druhou čabrakou. Jak se zdá, má pan vévoda velmi naspěch.</p>

  <p class="sgc-4"><b>PURKRABÍ.</b> Nu, a co říkal?</p>

  <p class="sgc-4"><b>PEŠEK.</b> Ptal se krátce, je-li Jeho Milost na hradě.</p>

  <p class="sgc-4"><b>PURKRABÍ.</b> A tys na to odpověděl?</p>

  <p class="sgc-4"><b>PEŠEK.</b> Co jsem věděl. Že tu okamžitě není, ale že dnes večer jistě sem přijede.</p>

  <p class="sgc-4"><b>PURKRABÍ.</b> A on řekl?</p>

  <p class="sgc-4"><b>PEŠEK.</b> Že zůstane, že se musí dočkati příjezdu Jeho Milosti.</p>

  <p class="sgc-4"><b>PURKRABÍ.</b> Zle pochybils, pane šenku. Vévoda Štěpán přijíždí jistě za politickými záležitostmi. Víš, že Jeho Milost zde nerad politikou se zabývá.</p>

  <p class="sgc-4"><b>PEŠEK.</b> A co měl jsem dělat?</p>

  <p class="sgc-4"><b>PURKRABÍ.</b> Poslat jej do Prahy.</p>

  <p class="sgc-4"><b>PEŠEK.</b> Když je císař na cestě sem? Potkali by se v půli cestě. A pak, není to můj úřad, přijímati zde hosty – a neměl jsem také rozkazů.</p>

  <p class="sgc-4"><b>PURKRABÍ.</b> Vida mládež! Pro slovo nakvašen! Však musím státi na svém. Jeho Milost jede sem pouze na dva nebo tři dny; – zde chce míti pokoj, chce si odpočinout; ještě tu není, a již jest klid jeho v nebezpečí! Proto věru není vystavěn Karlštejn! Nechť klubko pletich státnických jinde se zaplétá, zde císař chce v zátiší užívat jen ovoce své činnosti.</p>

  <p class="sgc-4"><b>PEŠEK.</b> Nu, a což víme my, pane purkrabí, zda mu nejede pan vévoda ocukrovat to ovoce?</p>

  <p class="sgc-4"><b>PURKRABÍ.</b> Špatné vtipy, pane šenku! Vévoda bavorský tak někdy někomu něco ocukroval. Nevím, nevím, bude-li Jeho Milosti příchod pana vévody právě po chuti. Mohl dobře počkat pan vévoda v Praze na Jeho Milost. Snad by se tam lépe bavil než zde.</p>

  <p class="sgc-4"><b>PEŠEK.</b> To všecko mu ještě můžeš sám říci, pane purkrabí. Zde právě přichází.</p>

  <p class="sgc-4"><b>PURKRABÍ.</b> Nu, jest již tady. – Co naplat! (Obrací se vstříc přicházejícímu vévodovi) Buď vítán, vznešený pane, na Karlštejně!</p>

  <p class="sgc-4"><br /></p>
</body>
</html>
