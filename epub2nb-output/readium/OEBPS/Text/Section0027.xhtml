<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: -40px; margin: 0px 0px 0px 40px;}
  p.sgc-2 {font-style: italic; text-indent: 0px; margin: 00px 0px 0px 0px}

  p.sgc-3 {font-style: italic}

  p.sgc-4 {text-align: justify;}
  /*]]>*/
  </style>
</head>

<body class="sgc-1">
  <h2 id="heading_id_2">10. VÝSTUP&nbsp;</h2>

  <p><i>Karel IV., Alžběta a Arnošt</i><br /></p>

  <p>&nbsp;</p>

  <p class="sgc-4"><b>ARNOŠT.</b> Doufám, že odpustí Tvá Velebnost žert, který byl lékem zároveň.</p>

  <p class="sgc-4"><b>KAREL IV.</b> Lékem? – Co pravíš?</p>

  <p class="sgc-4"><b>ALŽBĚTA.</b> Ó, pane, odpusť! Odpusť!</p>

  <p class="sgc-4"><b>ARNOŠT.</b> Císařovna znepokojena tvým dlouhým pobytem mimo Prahu...</p>

  <p class="sgc-4"><b>KAREL IV.</b> (vpadne mu do řeči) Žárlila snad... Ó, sladká rozkoši! Tedy žárlila!</p>

  <p class="sgc-4"><b>ALŽBĚTA.</b> Ale vždycky důvěřovala...</p>

  <p class="sgc-4"><b>KAREL IV.</b> (s lehkou výčitkou) Tedy nebyla to pouhá zvědavost, jež tě v tomto zakuklení vedla na Karlštejn? Chtěl jsem tě překvapit, až bude hrad úplně vyzdoben i až bude hotova tvoje podobizna v kapli sv. Kateřiny.</p>

  <p class="sgc-4"><b>ALŽBĚTA.</b> Vím všecko a v duši jsem ti již děkovala!</p>

  <p class="sgc-4"><b>KAREL IV.</b> (s lehkým úsměvem) Ale přece jen jsi žárlila!</p>

  <p class="sgc-4"><b>ALŽBĚTA.</b> Ovšem, jmenuj to tak, když se ti líbí. Ale rci sám, mohla jsem jinak? Stále byls na cestách, buď v Norimberce nebo jinde, a sotva jsi v Praze tři dny pobyl, již zase pospíchal jsi sem na Karlštejn, kam nesmí ženská noha vkročit.</p>

  <p class="sgc-4"><b>KAREL IV.</b> Jak lze právě vidět. Ale pravdu máš, Eliško. Ví Bůh, jak jsem dnes zatoužil po tvé slunné tváři i dobrém srdci tvém!</p>

  <p class="sgc-4"><b>ALŽBĚTA.</b> Já slyšela všecko a žehnala ti tisíckrát!</p>

  <p class="sgc-4"><b>KAREL IV.</b> Tedy jsi také naslouchala? Opět jedna dobrá vlastnost dobrých pážat, ale věř, tvá žárlivost přece mne trochu znepokojuje.</p>

  <p class="sgc-4"><b>ARNOŠT.</b> Všecko je dílo mé, milostivý pane! Viděl jsem smutek císařovny i vzmáhající se símě, nechci říci nedůvěry, ale klíčící omrzelosti, a mým pravidlem jest, opříti se zlu hned z počátku a vyrvati je i s kořeny. Bylo třeba pádného důkazu, že je císařovna i v nejmenším záhybu své myšlenky na omylu – a to se podařilo.</p>

  <p class="sgc-4"><b>KAREL IV.</b> (podává mu ruku) Děkuji ti, milý Arnošte, vrátils mi celé štěstí života! (Po chvíli k Alžbětě) Však sladká žárlilko, zde zůstat nemůžeš!</p>

  <p class="sgc-4"><b>ALŽBĚTA.</b> A proč ne?</p>

  <p class="sgc-4"><b>KAREL IV.</b> Což může zákonodárce jednati proti zákonům? – Jen jednou jsem nucen byl učinit to a co zkusím od našeho Arnošta! Jak těžce mi vytýká příští korunovaci Václava! A proto úctu před zákonem největší mějž zákonodárce sám! My odjedeme.</p>

  <p class="sgc-4"><b>ALŽBĚTA.</b> A ještě teď? V čirou noc?</p>

  <p class="sgc-4"><b>KAREL IV.</b> Ano, ještě teď! Pojedeme na tvůj hrad, na Karlík. Arnošte, buď tak laskav a nařiď purkrabímu, aby nám obstaral koně. Poněvadž však, jak pochopíš, mně na tom velice záleží, aby umění našeho pážete zůstalo výhradně tajemstvím nás tří, ujedeme z Karlštejna tajně – my prchneme, či chceš-li, Eliško, já tebe unesu!</p>

  <p class="sgc-4"><b>ALŽBĚTA.</b> To je výtečný nápad! Budu unesena! Dobrodružství na dobrodružství! – Tedy pojďme.</p>

  <p class="sgc-4"><b>ARNOŠT.</b> Pešek Hlavně může vás provodit.</p>

  <p class="sgc-4"><b>KAREL IV.</b> Vždyť stůně.</p>

  <p class="sgc-4"><b>ARNOŠT</b> (s úsměvem) Doufám, že bude teď již také zdráv. (Odejde)</p>

  <p class="sgc-4"><br /></p>
</body>
</html>
