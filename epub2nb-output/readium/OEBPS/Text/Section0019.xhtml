<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: -40px; margin: 0px 0px 0px 40px;}
  p.sgc-2 {font-style: italic; text-indent: 0px; margin: 00px 0px 0px 0px}

  p.sgc-3 {font-style: italic}

  p.sgc-5 {text-align: justify;}
  h2.sgc-4 {text-align: justify;}
  /*]]>*/
  </style>
</head>

<body class="sgc-1">
  <h2 class="sgc-4" id="heading_id_2">2. VÝSTUP</h2>

  <p class="sgc-2 sgc-5">Karel IV., Arnošt a Alžběta.</p>

  <p class="sgc-5">&nbsp;</p>

  <p class="sgc-2 sgc-5">(Ze dveří kaple vyjde Karel IV., za ním arcibiskup Arnošt; Alžběta ustoupí až k portiéře a uklání se hluboko před vstupujícím císařem)</p>

  <p class="sgc-5">&nbsp;</p>

  <p class="sgc-5"><b>KAREL IV.</b> (přicházeje) A co se stalo našemu milému Peškovi? Jest nebezpečné jeho onemocnění?</p>

  <p class="sgc-5"><b>ARNOŠT.</b> Ne právě; obyčejné nachladnutí, Tvoje Milosti. Doufám, že již zítra bude zase k tvým službám zdráv i ochoten.</p>

  <p class="sgc-5"><b>KAREL IV.</b> (s pokynem na Alžbětu) A zastává ho?</p>

  <p class="sgc-5"><b>ARNOŠT.</b> Mladý Olbramovic, syn purkmistra Novoměstského. Dávno toužil přiblížit se k slunci tvojí velebnosti.</p>

  <p class="sgc-5"><b>KAREL IV.</b> Jak umíš lichotit, milý Arnošte! Však z tvých úst zní to jinak než obyčejné, všední pochlebenství ješitných a samolibých dvořanů! (K Alžbětě) Tedy první noc na stráži, hochu, před komnatou císaře! Nu, neuvidíš tu nic zvláštního, aby ti snad nedočkavostí a napětím srdce bušilo. Karel IV. pomodlí se k Bohu a lehne jako poslední sedlák jeho říše – snad umdlen víc – to celý ten rozdíl!</p>

  <p class="sgc-5"><b>ALŽBĚTA</b> (se hluboce uklání, aby ukryla své rozpaky) Císařská milosti!</p>

  <p class="sgc-5"><b>ARNOŠT.</b> Chvěje se celý, proniknut vahou svého nového úřadu.</p>

  <p class="sgc-5"><b>KAREL IV.</b> Brzy tomu odvykne, milý Arnošte! (Postoupí do popředí a více si Alžběty nevšímá; ta ustoupí těsně k portiéře na prvnější své místo) Nu, teď teprve jsem doma! (Usedne za stůl na židli) Buď tak laskav, Arnošte, a nalej mi trochu vína, musíš již zastati našeho nemocného číšníka!</p>

  <p class="sgc-5"><b>ARNOŠT</b> (nalévaje) S radostí, pane můj!</p>

  <p class="sgc-5"><b>KAREL IV.</b> Zde dobře jest! Nu, a jak pokročily, Arnošte, práce na Karlštejně? Obdivoval prý se jim král jerusalemský?</p>

  <p class="sgc-5"><b>ARNOŠT.</b> Skutečně stál překvapen před divy tvého ducha a důvtipu, a jeho úsudek platí dvojnásobně.</p>

  <p class="sgc-5"><b>KAREL IV.</b> Proč, milý Arnošte?</p>

  <p class="sgc-5"><b>ARNOŠT.</b> Jest král Petr světák, baví-li toho věci posvátné a umělecké tou měrou, nejlepší to vysvědčení o jich ceně a hodnotě... A král byl vskutku nadšen, ba unešen.</p>

  <p class="sgc-5"><b>KAREL IV.</b> (pije) To mne velice těší. A což kaple svaté Kateřiny? Trochu se to protahuje s jejím vyzdobením, věru nevím, proč mistr Dětřich tak otálí... (Pokyne Arnoštovi, aby se posadil)</p>

  <p class="sgc-5"><b>ARNOŠT.</b> &nbsp;(sedne na židli) Obyčejná to vlastnost všech mistrů cechu malířského i sochařského. Dávají si všichni trochu na čas; však buďme spravedliví, Milosti, myšlenky naše letí ovšem rychleji než práce jejich namáhavá, v podrobnostech se ztrácející. Ty vidíš v duchu svém vše zářící a skvělé, mezi tím co oni pracně kladou barvu k barvě a kamének ke kaménku. Ty pojmeš bleskem myšlenky vyzdobení celého stropu, co mistr stráví několik dnů zlacením záře kol hlavy svaté Panny nebo vykládáním lemu jejího roucha. Tak my jsme jen netrpěliví, co oni jsou pracovití.</p>

  <p class="sgc-5"><b>KAREL IV.</b> Máš pravdu, jako vždy, milý Arnošte. Nebudu již více dotírati na mistry.</p>

  <p class="sgc-5"><b>ARNOŠT.</b> Dětřich dokončil právě tvůj obraz nad vchodem kaple svaté Kateřiny. – Zbývá ještě obraz císařovny.</p>

  <p class="sgc-5"><b>KAREL IV.</b> Nu?...</p>

  <p class="sgc-5"><b>ARNOŠT.</b> Mistr váhá, mluvil jsem s ním včera, nechce malovat zpaměti; snažně mne prosil, abych vymohl aspoň jedno sedění Její Milosti císařovny.</p>

  <p class="sgc-5"><b>KAREL IV.</b> Jak to, Arnošte – to by bylo trochu divné překvapení pro císařovnu! Má seděti obrazu, který jí má býti tajemstvím až do poslední chvíle? Je mi líto, že mistr Dětřich nemůže trefiti její podobiznu zpaměti. Věru, je to škoda. Mám zkaženou radost. Chtěl jsem tím Elišku překvapit! (Zadumá se)</p>

  <p class="sgc-5"><b>ALŽBĚTA</b> (v pozadí k sobě) Ó, Bože, on myslí na mne! – Jak jsem šťastna!</p>

  <p class="sgc-5"><b>KAREL IV.</b> (v snění) Ano, chtěl jsem ji překvapit. Na místě, kde chci jediné sám ve vážných dnech posvátného téhodne mluviti s Bohem svým, tam v modlitby mé má svítiti drahá její tvář, to jediné, co mne může vedle štěstí a zdaru mých Čech poutati k této bídné zeměkouli. (Pije, – hlasitěji) Arnošte, řekni mistru Dětřichovi, ať dokončí ten obraz zpaměti, chci vésti jeho štětec, kde chvěti se bude v rozpacích, znám každý tah jejího obličeje, každý vlásek jejích skrání, každý záhyb jejího úsměvu! Povedu ruku jeho a vytvoří velké dílo, před nímž se zastaví budoucnost, nebo nebude malovati on, ale sama láska! Jsem snad dětinský v očích tvých, Arnošte, ale já nestvořil lásku, já ji jen vděčně přijímám z rukou velikého Boha.</p>

  <p class="sgc-5"><b>ALŽBĚTA</b> (v pozadí k sobě) Ó, Bože, ó, Bože!</p>

  <p class="sgc-5"><b>KAREL IV.</b> Ale teď toužím již po odpočinku, Arnošte, dobrou noc!</p>

  <p class="sgc-5"><b>ARNOŠT</b> (vstane) Odpusť, královská Milosti – smím vznésti prosbu k tobě?</p>

  <p class="sgc-5"><b>KAREL IV.</b> A ty se ptáš – ty pochybuješ?</p>

  <p class="sgc-5"><b>ARNOŠT.</b> Díky za důvěru tvou! Chci mluviti krátce. Jednej, jak za dobré uznáš, zamítni třebas prosbu mou, mne tím nezarmoutíš.</p>

  <p class="sgc-5"><b>KAREL IV.</b> Jsem dychtiv; vidím však spolu, že nejsi své věci přímluvčím příliš horlivým. Přeješ si...</p>

  <p class="sgc-5"><b>ARNOŠT.</b> Ničeho pro sebe, ale vévoda Štěpán...</p>

  <p class="sgc-5"><b>KAREL IV.</b> Chce slyšení – dovedu si to již domyslit. Nemám však chuti, milý příteli. Nerad bych, by po vzpomínce na mou Elišku se mísil mezi ní a mezi Boha nějaký stín světských záležitostí.</p>

  <p class="sgc-5"><b>ARNOŠT.</b> Však vévoda předstírá důležité politické poslání...</p>

  <p class="sgc-5"><b>KAREL IV.</b> Jehož jádrem jako vždy bude jen zisk a prospěch jeho domu. (Po chvíli přemýšlení) Budiž tedy. Nemohu ti ničeho odepříti, Arnošte, a snad přece něco důležitého bych mohl propásti svou umíněností. Vždyť nemusím, vyslechnu-li vévodu, přistoupiti k jeho návrhům. Ať tedy vejde. Ale prosím tě, ať rychle přednese, co chce, jsem unaven a pak se obávám, že bych řekl vévodovi své mínění příliš ostře, kdyby měl prodlévati a státi se příliš dotěrným. Ať tedy vejde, ty laskavě počkej s pážetem v předsíni.</p>

  <p class="sgc-5"><b>ARNOŠT.</b> Děkuji jménem vévody.</p>

  <p class="sgc-5"><b>KAREL IV.</b> Ještě něco. Arnošte, chtěl jsem ti ukázati dar, skvostný pás, který chystám královně.</p>

  <p class="sgc-5"><b>ARNOŠT.</b> Ale vévoda...</p>

  <p class="sgc-5"><b>KAREL IV.</b> (rychle řeč obrátí) Máš pravdu. – Ať tedy vejde!</p>

  <p class="sgc-5"><b>ARNOŠT</b> (odejde)</p>

  <p><br /></p>
</body>
</html>
