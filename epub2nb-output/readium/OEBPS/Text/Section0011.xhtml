<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: -40px; margin: 0px 0px 0px 40px;}
  p.sgc-2 {font-style: italic; text-indent: 0px; margin: 00px 0px 0px 0px}

  p.sgc-3 {font-style: italic}

  p.sgc-6 {font-style: italic; text-align: justify}
  p.sgc-5 {text-align: justify;}
  h2.sgc-4 {text-align: justify;}
  /*]]>*/
  </style>
</head>

<body class="sgc-1">
  <h2 class="sgc-4" id="heading_id_2">8. VÝSTUP</h2>

  <p class="sgc-5"><i>Petr a Štěpán</i><br /></p>

  <p class="sgc-5">&nbsp;</p>

  <p class="sgc-2 sgc-5">(S druhé strany vejdou král Petr a vévoda Štěpán)</p>

  <p class="sgc-5">&nbsp;</p>

  <p class="sgc-5"><b>ŠTĚPÁN.</b> Chodíme zde stále dokola, jako bychom byli bludný kořen překročili – a chodíme nadarmo.</p>

  <p class="sgc-5"><b>PETR.</b> Když nechceš ničeho vidět, ani pochopit...</p>

  <p class="sgc-5"><b>ŠTĚPÁN.</b> Když Tvoje Milost zase příliš mnoho vidí a chápe.</p>

  <p class="sgc-5"><b>PETR.</b> Přece mi nenamluvíš, pane vévodo, že onen panoš, jenž před chvílí vešel přes most do hradu, je skutečný panoš. Je jím asi tak, jako já jsem králem jerusalemským – vypadá jako panoš, dá si třeba říkat panoš – ale panošem není.</p>

  <p class="sgc-5"><b>ŠTĚPÁN.</b> A myslíš, že je dívkou! Tvoje Milost vidí ve všem a všady dcery Eviny, snad konečně i starý purkrabí karlštejnský neb arcibiskup Arnošt jsou jen zakuklené dívky!</p>

  <p class="sgc-5"><b>PETR.</b> Mluv co mluv, mé podezření nevyvrátíš.</p>

  <p class="sgc-5"><b>ŠTĚPÁN.</b> A kde ti zmizela náhle ta vítaná kořist?</p>

  <p class="sgc-5"><b>PETR.</b> Vešel do strážnice...</p>

  <p class="sgc-5"><b>ŠTĚPÁN.</b> Patrně panoš to, ostatně zahlédl jsem ho také, měl barvu purkrabího – uznáš přec, že se mýlíš.</p>

  <p class="sgc-5"><b>PETR.</b> Barvu purkrabího? – Pak se teprve nemýlím! V tom právě to vězí. A chudák, jak v rozpacích se rozhlížel, a ta chůze... ó, panoš v barvách pana z Wartenberka byl by trochu domácnějším na Karlštejně!</p>

  <p class="sgc-5"><b>ŠTĚPÁN.</b> Nu, a buď si – co zamýšlíš teď?</p>

  <p class="sgc-5"><b>PETR.</b> Čekat, až opustí strážnici, do rána tam přece nebude.</p>

  <p class="sgc-5"><b>ŠTĚPÁN.</b> A kdyby byl?</p>

  <p class="sgc-5"><b>PETR.</b> Vejdeme do strážnice za ním a musí se přiznati, kdo jest. Jsme tu hostmi a vstup máme všude. Času máme dost, proč bychom se nepobavili!</p>

  <p class="sgc-5"><b>ŠTĚPÁN.</b> Ano, času máme dost. A císař stále nepřijíždí.&nbsp;</p>

  <p class="sgc-5">&nbsp;</p>

  <p class="sgc-6">(Zvuk rohu v dáli)</p>

  <p class="sgc-5">&nbsp;</p>

  <p class="sgc-5"><b>PETR.</b> Opět někdo blíží se hradu – pojďme mu vstříc.</p>

  <p class="sgc-5"><b>ŠTĚPÁN.</b> Inu, když se tak líbí Tvé Milosti, proč ne. Dal jsem ti slovo, že budu tvým spojencem, tedy již vytrvám.</p>

  <p class="sgc-5"><b>PETR.</b> Ale jen opatrně, jen opatrně!&nbsp;</p>

  <p class="sgc-5">&nbsp;</p>

  <p class="sgc-3 sgc-5">(Začíná se stmívat. Odejdou branou)</p>

  <p class="sgc-5"><br /></p>
</body>
</html>
