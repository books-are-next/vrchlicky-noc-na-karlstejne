<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: -40px; margin: 0px 0px 0px 40px;}
  p.sgc-2 {font-style: italic; text-indent: 0px; margin: 00px 0px 0px 0px}

  p.sgc-3 {font-style: italic}

  span.sgc-4 {font-weight: normal; font-size: medium;}

  p.sgc-5 {text-align: justify;}
  /*]]>*/
  </style>
</head>

<body class="sgc-1">
  <h1 id="heading_id_2">TŘETÍ DĚJSTVÍ<br /></h1>

  <p class="sgc-2">Scéna jako v dějství prvním</p>

  <h2 id="heading_id_3">1. VÝSTUP<br /></h2>

  <p class="sgc-2 sgc-5">S levé strany přichází z purkrabství purkrabí karlštejnský a Pešek Hlavně.<br /></p>

  <p class="sgc-5">&nbsp;</p>

  <p class="sgc-5"><b>PURKRABÍ.</b> Co? – Výmluvy! – Tak jsme nedělali my, když jsme byli mladí. Tu šlo vše rána na ránu, jako kladivo na hřebík.</p>

  <p class="sgc-5"><b>PEŠEK.</b> Nuž, tedy bez výmluv, pane purkrabí, užiji tvého přirovnání.</p>

  <p class="sgc-5"><b>PURKRABÍ.</b> Jen dej pozor, pane podčeší, abych nebyl přitom hřebíkem.</p>

  <p class="sgc-5"><b>PEŠEK.</b> Nu, to nevím právě, jaký osud ti připadne, pane purkrabí!</p>

  <p class="sgc-5"><b>PURKRABÍ.</b> Nač mne tedy, u všech ďasů, dráždíš? Celý den nevyj du z honu a shonu, a večer, sotva utřu s čela pot, ještě přijdeš ty a chceš zase Bůh sám ví co nemožného.</p>

  <p class="sgc-5"><b>PEŠEK.</b> Však neslyšels ještě prosbu mou a již ji zamítáš, jak tvým obyčejem.</p>

  <p class="sgc-5"><b>PURKRABÍ.</b> Protože vím napřed, že je pošetilá, jak vy mladí jen vůbec vymyslit si můžete, samá hloupost a samý tret! Jdi k šípku již a mluv. – Těch návštěv dnes a trochu ne oddechu. – Co mlčíš?</p>

  <p class="sgc-5"><b>PEŠEK.</b> Vidím, že nejsi v dobré míře, pane purkrabí, a nebudu tě tedy obtěžovat. Dobrou noc! (Chce odejít)</p>

  <p class="sgc-5"><b>PURKRABÍ</b> (rozhorlen) To by ještě scházelo! Teď chce mlčet! Nejdříve mne vede na vrch střechy a pak mne tam nechá stát s otevřenými ústy! – Ale nový to opět doklad statečnosti a dobrého vychování nynější mládeže. Samý mluvka, ale skutek útek'. To my za našich časů si dovolit! – Měl jsem tě za chytřejšího, pane Pešku. Myslil jsem, žes povaha mužná, odhodlaná k činu, a ty zatím jen jazykem šermuješ, jako ostatní. Máš co dělat, abys napravil v mých očích svou vinu.</p>

  <p class="sgc-5"><b>PEŠEK.</b> Nu, tedy, když se ti tak líbí, pane purkrabí, věz tedy plnou pravdu. My jsme jednali!</p>

  <p class="sgc-5"><b>PURKRABÍ.</b> Kdo? Tu ho opět máme! Samá neurčitost a samé vytáčky! My jednali! – Kdo je to my? – A co jsme jednali? Co to je? – Jak jsem povídal, bude to asi hodný nerozum a pěkná pošetilost!</p>

  <p class="sgc-5"><b>PEŠEK.</b> Nu, ale vždyť jsem posud neřekl!...</p>

  <p class="sgc-5"><b>PURKRABÍ.</b> A snad já ti v tom dokonce překážím? Ne? Tobě je to věru podobno, mysli si cos takového. Je to konečně mou vinou, že tu hodnou chvíli pro nic a za nic klábosíme, že se rozčiluju a zbytečně zlobím?</p>

  <p class="sgc-5"><b>PEŠEK</b> (stranou) Jak se teprve bude zlobit, až všecko zví. (Nahlas) My jsme tedy jednali.</p>

  <p class="sgc-5"><b>PURKRABÍ</b> (s rostoucím hněvem) U všech čertů, už odejdu! Mám toho právě po krk!</p>

  <p class="sgc-5"><b>PEŠEK</b> (k sobě) Ať se vzteká, jak chce, musí být mým spojencem, ven to musí. (Nahlas) My jsme jednali.</p>

  <p class="sgc-5"><b>PURKRABÍ.</b> To už je s tebou k zbláznění – To slyším po třetí a stále nevím kdo.</p>

  <p class="sgc-5"><b>PEŠEK.</b> Alena a já. – Nebo lépe, Alena sama.</p>

  <p class="sgc-5"><b>PURKRABÍ.</b> Nebo ještě lépe, ty sám a nejlépe, ani ona, ani ty, a vím zase tolik, co dříve. Ale něco ti povím, pane šenku. Upřímné slovo. Zase, jak slyším, začínáš tu starou písničku, kdežto jsem ti několikrát pravil, že mi do toho pranic není, a víš dobře, do čeho mi nic není, do toho se nemíchám. Můj bratr, otec Alenin, má svůj rozum, a chce-li zrovna, aby jeho zeť nosil rytířské ostruhy, nemůže mu to nikdo za zlé míti, a nejméně já, jeho bratr, který tak dobře si dávám zakládati na erbu Wartenberských, jako on. To ti však nemusí být také k urážce. Žij a jednej, bys erbu získal, a dostaneš Alenu; něco za něco. Alena, je-li hodná dcera – rozumná říci nemohu, nebo to víš sám nejlépe, že není – poslechne, a ty se přizpůsobíš poměrům, a pak – oba dohromady máte ještě času dost. To je moje poslední slovo v této záležitosti, a teď mně již jednou dej pokoj. Dobrou noc! Můžeš čekat! (Chce odejít)</p>

  <p class="sgc-5"><b>PEŠEK.</b> Čekat – kruté slovo, pane purkrabí, stáří ovšem jest již zvyklé na čekání...</p>

  <p class="sgc-5"><b>PURKRABÍ.</b> A mládež ať se učí. S Bohem. (Odchází)</p>

  <p class="sgc-5"><b>PEŠEK</b> (k sobě) Zarytý a tvrdošíjný jako vždy – ale nemohu mu pomoci. (Nahlas) Pane purkrabí, ještě slovo: to, co jsi slyšel z mých úst, nebylo to pravé, proč jsem chtěl s tebou mluvit. – Jiná věc, věc velké váhy mne sem vedla...</p>

  <p class="sgc-5"><b>PURKRABÍ.</b> Vždyť jsem si to myslil! – Takoví jsou všickni! Chce něco a za chvilku chce něco jiného. Bylo to to pravé a nebylo to to pravé. Na konci neví sám, co chce, a musí si sáhnouti na hlavu, aby zvěděl a se přesvědčil, sedí-li mu ještě na plecích, anebo-li mu ulítla. Ó, Bože, to je k zbláznění! – Co tedy chceš – ale rychle!</p>

  <p class="sgc-5"><b>PEŠEK.</b> Stalo se něco.</p>

  <p class="sgc-5"><b>PURKRABÍ.</b> Pro rány boží! Teď to začne znova. Zase mne týrá a neřekne co. – A kde se to stalo?</p>

  <p class="sgc-5"><b>PEŠEK.</b> Zde na hradě.</p>

  <p class="sgc-5"><b>PURKRABÍ.</b> A bude to mít zlé následky, to já již znám, všecko vím napřed – samé zlé zprávy, samé pletichy, samé hlouposti. Vždy někdo něco vyvede proti rozkazům císaře, a já to musím pak srovnat. – Já, jen já, vždy jen já musím sníst, co jiní nadrobili. Pěkný to úřad, pěkné to hospodářství! Ale tedy k čertu mluv, co se stalo?</p>

  <p class="sgc-5"><b>PEŠEK.</b> Na hradě jest žena.</p>

  <p class="sgc-5"><b>PURKRABÍ</b> (spráskne ruce) Svatý Palmatie! To nám chybělo! A kde jest? Proč ji tu trpíte? – Proč ji nevyvedete? Dám ji vyštvati z hradu. – Kdo je to?</p>

  <p class="sgc-5"><b>PEŠEK.</b> Alena!</p>

  <p class="sgc-5"><b>PURKRABÍ.</b> Rány boží! Kdo tohle spískal?</p>

  <p class="sgc-5"><b>PEŠEK.</b> Ona sama.</p>

  <p class="sgc-5"><b>PURKRABÍ.</b> To je pěkné nadělení! Co jen řekne císař, až se to doví! – Co teď jen počneme?</p>

  <p class="sgc-5"><b>PEŠEK.</b> Ano, co počneme...</p>

  <p class="sgc-5"><b>PURKRABÍ</b> (zuřivě) Ano, co počneme, to se jen řekne – ale proč se mi to neřeklo hned? – Nač jsem zde purkrabím? Co? – Či to jest to vaše jednání, kterým ses před chvílí vychloubal? Děvče jest bez rozumu, proto jej máš míti ty. Co jen řekne císař?</p>

  <p class="sgc-5"><b>PEŠEK.</b> Prosím, bys jen nemyslil, pane purkrabí, že já ji sem vyzval – vše jest od začátku do konce dílo Aleny – nebyl bych ani ničeho řekl, ale zdá se mi, že král cyperský podezřivě ji obchází, že jistě něco tuší.</p>

  <p class="sgc-5"><b>PURKRABÍ.</b> Velké neštěstí! – Alena byla vždy ztřeštěná, ale že se odváží takové hlouposti – to jsem přece nemyslil. A kde jest? – Chci ji vidět!</p>

  <p class="sgc-5"><b>PEŠEK.</b> V hlavní strážnici hraje s pážaty, jež mají stráž, v kostky, a kdybys ji viděl, jak obratně a nenucené si počíná, jak jí ten oblek sluší, jak jí to jde všecko od ruky.</p>

  <p class="sgc-5"><b>PURKRABÍ.</b> Blázen jsi i s ní! – Jemu se to ještě líbí, on jest nadšen! – Obratně a nenuceně! – A rozumím-li, že oblek jí sluší, jest snad přestrojena?</p>

  <p class="sgc-5"><b>PEŠEK.</b> Ano, v šaty pážat tvé barvy.</p>

  <p class="sgc-5"><b>PURKRABÍ.</b> To nesnesu, to jest přespříliš hřešeno na mou dobrotu to potrestám, pane šenku!</p>

  <p class="sgc-5"><b>PEŠEK.</b> To nepotrestáš, pane purkrabí!</p>

  <p class="sgc-5"><b>PURKRABÍ.</b> Však to potrestám!</p>

  <p class="sgc-5"><b>PEŠEK.</b> Však to nepotrestáš, neb jde o štěstí tvé schovanky, tvého miláčka, tvé Aleny!</p>

  <p class="sgc-5"><b>PURKRABÍ.</b> U vás jde hned všecko o štěstí! Každý komár sní hned vaši blaženost! Ale mně jde o přízeň mého císaře, to je také něco.</p>

  <p class="sgc-5"><b>PEŠEK.</b> Alena je tu, aby odešla odtud mou ženou!</p>

  <p class="sgc-5"><b>PURKRABÍ.</b> Alena je tu, aby tebe i mne uvrhla svým bláznovstvím v nemilost císařovu!</p>

  <p class="sgc-5"><b>PEŠEK.</b> Alena je tu, aby vyhrála sázku svého otce, kterou uzavřel s panem Ctiborem z Fuchsberka!</p>

  <p class="sgc-5"><b>PURKRABÍ.</b> Starý blázen, je vidět, že Alena svého otce nezapře. Ale co dělat, co dělat, jen cestu najít z toho bludiště!</p>

  <p class="sgc-5"><b>PEŠEK.</b> Mlčet, pane purkrabí – ať se celá věc rozpřede sama, jako sama se zapředla.</p>

  <p class="sgc-5"><b>PURKRABÍ.</b> A nač mne tedy tím znepokojuješ? Co mi do toho, já o tom nevím. – Viď, to's chtěl míti pro případ, kdyby to zle dopadlo, zástěru, kam byste se oba uschovali! Známe to, známe. Strýček vždy musí vytahovat z popelu žhavé kaštany. Ale ne, tenkrát jste se se špatnou potázali, tenkrát budu nezlomný. Krátce a dobře: nevím o ničem, děj se co děj; a teď dobrou noc, vlastně skoro již dobré jitro. Obrácený to život vedeme teď na Karlštejně! To se dobře neskončí. Však's mi dlužen ještě odpověď; nač jsi mne mučil a týral tím – co mi to toho?</p>

  <p class="sgc-5"><b>PEŠEK.</b> To má rovněž svůj důvod, pane purkrabí. Povede-li se plán Alenin, tu potřebujeme ještě ctihodného svědka, jenž by dotvrdil na slově i písmě pravdu, skutečnou pravdu, že Alena strávila noc na Karlštejně. Jí nebo mně by pan z Fuchsberka sotva uvěřil, namítal by, že jsme spolu srozuměni; císaře přece za svědka žádat nemůžeme, ale milý náš strýček zajisté dosvědčí...</p>

  <p class="sgc-5"><b>PURKRABÍ.</b> Čert vezmi vás, strýčky i všecky sázky vaše! Já neusnu rozčilením...</p>

  <p class="sgc-5"><b>PEŠEK.</b> Ale dokážeš včas potřeby, oč jsem tě prosil – vždyť blaho naše na tom záleží. Proto včas jsem tobě všecko oznámil a teď mám čest poroučeti se tobě a přízni tvé. Dobrou noc! Dobrou noc, pane purkrabí! (Odejde)</p>

  <p><br /></p>
</body>
</html>
