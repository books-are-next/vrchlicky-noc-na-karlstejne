<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: -40px; margin: 0px 0px 0px 40px;}
  p.sgc-2 {font-style: italic; text-indent: 0px; margin: 00px 0px 0px 0px}

  p.sgc-3 {font-style: italic}

  p.sgc-4 {text-align: justify;}
  /*]]>*/
  </style>
</head>

<body class="sgc-1">
  <h2 id="heading_id_2">10. VÝSTUP&nbsp;</h2>

  <p class="sgc-4"><i>Arnošt a Pešek</i><br /></p>

  <p class="sgc-4">&nbsp;</p>

  <p class="sgc-4"><b>ARNOŠT</b> (vyjde, pro sebe) To celkem dobře vymyšleno! – Jak jen nyní odstranit pana Peška! Třeba, aby královna stála na stráži v předsíni ložnice královské. Pešek mi překáží. Co plátno, musí s cesty, musí se rozstonat.</p>

  <p class="sgc-4"><b>PEŠEK</b> (pro sebe) Ano, to se řekne pod lipou na shledanou! Ale jak se jen dostat z předsíně ložnice královské – to je jiná a trochu těžší otázka – kdyby mě jen něco napadlo. – Rozstonat se – starý prostředek, ale vždy dobrý, lež rodí lež, musím být nemocným. (Spatří Arnošta) Aj, arcibiskup, dobrá, řeknu mu to hned.</p>

  <p class="sgc-4"><b>ARNOŠT</b> (spatřil v téže chvíli Peška) Hledal jsem tě právě, Pešku. Jako na zavolanou vběhl jsi mi do cesty.</p>

  <p class="sgc-4"><b>PEŠEK.</b> Přeješ si, důstojný otče?</p>

  <p class="sgc-4"><b>ARNOŠT.</b> Záleží ti, pane šenku, na získání ostruh rytířských?</p>

  <p class="sgc-4"><b>PEŠEK.</b> Otče – jak by ne? Toť aspoň teď jediný a první cíl mé ctižádosti.</p>

  <p class="sgc-4"><b>ARNOŠT.</b> Pak poslechni mého rozkazu a ručím ti za ně.</p>

  <p class="sgc-4"><b>PEŠEK.</b> Hořím touhou...</p>

  <p class="sgc-4"><b>ARNOŠT.</b> Dnes musíš stonat, pane šenku. Dnes nebudeš nalévati večer Jeho Milosti, ani míti stráž v předsíni jeho ložnice.</p>

  <p class="sgc-4"><b>PEŠEK</b> (stranou) Sláva, vyhráno! (Nahlas) Ale můj úřad, otče... (Stranou) Proč bych teď nedělal trochu drahotu?</p>

  <p class="sgc-4"><b>ARNOŠT.</b> Nenamítej ničeho, chceš-li vůbec přijati můj návrh, aniž se ptej po příčinách a důvodech toho. Předstírej chorobu a nevycházej z bytu purkrabího.</p>

  <p class="sgc-4"><b>PEŠEK</b> (stranou) Tato podmínka se mi právě nelíbí. (Nahlas) Věru nevím, otče...</p>

  <p class="sgc-4"><b>ARNOŠT.</b> Mohl bych raditi něco k tvému neštěstí nebo škodě tvojí?</p>

  <p class="sgc-4"><b>PEŠEK</b> (po krátkém rozmýšlení) Rád poslechnu rozkazu tvého, otče!</p>

  <p class="sgc-4"><b>ARNOŠT.</b> Ty dnes tedy stůněš, ale nezapomeň na to, nezapomeň! (Odcházeje obrátí se) Nezapomeň! (Odejde)</p>

  <p class="sgc-4"><br /></p>
</body>
</html>
