<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: -40px; margin: 0px 0px 0px 40px;}
  p.sgc-2 {font-style: italic; text-indent: 0px; margin: 00px 0px 0px 0px}

  p.sgc-3 {font-style: italic}

  p.sgc-4 {text-align: justify;}
  /*]]>*/
  </style>
</head>

<body class="sgc-1">
  <h2 id="heading_id_2">6. VÝSTUP&nbsp;</h2>

  <p><i>Král Petr a Alžběta</i><br /></p>

  <p>&nbsp;</p>

  <p class="sgc-2 sgc-4">(Chvíli hluboké ticho. Poté slyšeti za portiérou, zvenku do ložnice Karlovy vedoucí, kroky a tlumený hovor, který se stává rychle zřetelnějším a prudším. Scéna tato mluví se po veliké pause za dveřmi)</p>

  <p class="sgc-4">&nbsp;</p>

  <p class="sgc-4"><b>PETR</b> (za portiérou) Když ti však, hochu povídám, že císař dobře ví o mojí návštěvě, že svolil k ní – že sám arcibiskup Arnošt za mne mluvil...</p>

  <p class="sgc-4"><b>ALŽBĚTA</b> (za portiérou) To všecko ti, pane, nepomůže. Mám přísný rozkaz nepouštěti nikoho; jediný vévoda Štěpán měl slyšení, a ten právě odešel druhými schody nalevo.</p>

  <p class="sgc-4"><b>PETR</b> (za portiérou) Právě s ním jsem na schodech se smluvil. Císař na mne čeká – nedělej tedy okolků!</p>

  <p class="sgc-4"><b>ALŽBĚTA</b> (s rostoucím hněvem za portiérou) Budu volat o pomoc, to jest násilí, jak sem, pane, vnikáš!</p>

  <p class="sgc-4"><b>PETR</b> (ještě za portiérou) Však ty popustíš – nerad lovím potmě... (Mezitím vtiskl Alžbětu na jeviště)</p>

  <p class="sgc-4"><b>ALŽBĚTA</b> (vyběhne ze dveří, za ní Petr) Co chceš? – Já nesmím pustit nikoho a císař je na modlitbách.</p>

  <p class="sgc-4"><b>PETR.</b> To mi právě vhod, milý panoši, neboť nejdu kvůli císaři, ale kvůli tobě.</p>

  <p class="sgc-4"><b>ALŽBĚTA.</b> Jsi šílený. Proč kvůli mně?</p>

  <p class="sgc-4"><b>PETR</b> (se k ní blíží s rostoucí vášní) Nač přede mnou tajností? – Vím všecko, všecko, sladký panoši – ty nejsi, co se zdáš...</p>

  <p class="sgc-4"><b>ALŽBĚTA</b> (ustupuje před ním) Nechápu, co pravíš – jsi na omylu. Nutíš mne, bych volal o pomoc. (Stranou) Bože, Bože, co jen si mám počíti?</p>

  <p class="sgc-4"><b>PETR.</b> Však bys tak přede mnou neustupoval... Proč by muž muži nepodal bez ostýchání ruku? Dej mi polibek a uvěřím – že nejsi dívkou!</p>

  <p class="sgc-4"><b>ALŽBĚTA.</b> Ty šílíš, pane! Pomni na hněv císařův. Budu volati!</p>

  <p class="sgc-4"><b>PETR</b> (ji stále pronásleduje) Políbení, nebo budu volati já!</p>

  <p class="sgc-4"><b>ALŽBĚTA</b> (ustupuje) Toho neučiníš!</p>

  <p class="sgc-4"><b>PETR</b> (se k ní tiskne) Ba, že učiním! Políbení jen jediné, mne neoklameš, já tě stopoval od řeky do lesa k hradu, já vím, žes dívkou – já tě miluji!</p>

  <p class="sgc-4"><b>ALŽBĚTA</b> (učiní posunek, jako by tasit chtěla) Zpátky, smělče!</p>

  <p class="sgc-4"><b>PETR</b> (v největším stupni vášně) Tak tedy takto se mnou chceš hovořit? Dobrá, snad spíše se smluvíme! (Tasí rovněž)</p>

  <p class="sgc-4"><b>ALŽBĚTA</b> (přiskočí rychle, vytrhne meč Petrovi, zlomí jej a hodí mu jej pod nohy) Zpátky, smělče! – Zde ses těžce zklamal, králi jerusalemský! Teď jdu pro císaře! (Odchází k portiéře u kaple)</p>

  <p class="sgc-4"><b>PETR</b> (žene se po ní) Stůj, krásná zmije!</p>

  <p class="sgc-4"><b>ALŽBĚTA.</b> Sem! Pomoc! Na pomoc!</p>

  <p class="sgc-4">&nbsp;</p>

  <p class="sgc-2 sgc-4">(Vtom vyjde z kaple Karel IV. a za druhou portiérou objeví se arcibiskup Arnošt. Petr zaražen ustoupí, císař udiven vkročí doprostřed, Arnošt s klidným úsměvem pozoruje celé skupení)</p>

  <p class="sgc-4"><br /></p>
</body>
</html>
