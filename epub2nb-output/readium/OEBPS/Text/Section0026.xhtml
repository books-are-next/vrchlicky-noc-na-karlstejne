<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: -40px; margin: 0px 0px 0px 40px;}
  p.sgc-2 {font-style: italic; text-indent: 0px; margin: 00px 0px 0px 0px}

  p.sgc-3 {font-style: italic}

  blockquote.sgc-4 {margin: 0 0 0 40px; border: none; padding: 0px;}

  p.sgc-5 {text-align: justify;}
  /*]]>*/
  </style>
</head>

<body class="sgc-1">
  <h2 id="heading_id_2">9. VÝSTUP&nbsp;</h2>

  <p><i>Karel IV. a Alžběta.</i><br /></p>

  <p>&nbsp;</p>

  <p class="sgc-5"><b>ALŽBĚTA</b> (vejde nesměle)</p>

  <p class="sgc-5"><b>KAREL IV.</b> Předstup blíže, hochu!</p>

  <p class="sgc-5"><b>ALŽBĚTA</b> (postoupí o několik kroků blíže kupředu)</p>

  <p class="sgc-5"><b>KAREL IV.</b> Ještě blíže. Jsi tedy po prvé na stráži?</p>

  <p class="sgc-5"><b>ALŽBĚTA</b> (s bázní) Ano, císařská Milosti! (Pohlédne naň)</p>

  <p class="sgc-5"><b>KAREL IV.</b> (stranou) Ano, ona je to! Ona je to! (Nahlas) Dobře jsi se držel – ale jsi začátečník a nebude ti nazbyt několik pokynů. Posaď se. (Přejde vpravo)</p>

  <p class="sgc-5"><b>ALŽBĚTA</b> (stranou) Díky Bohu, on mne nepoznal. (Nahlas) Nemohu přece sedět, dokud vladař můj stojí.</p>

  <p class="sgc-5"><b>KAREL IV.</b> Jen se posaď, usednu také, vezmi pohár a nalij mně a sobě. Noc je dlouhá a nechce se mi spát. (Mezitím co Alžběta nalévá) Stát na stráži v předpokoji císaře není ještě všecko, hochu.</p>

  <p class="sgc-5"><b>ALŽBĚTA</b> (zůstane státi a nalévá vína) Vím, neusnout přitom je větší umění.</p>

  <p class="sgc-5"><b>KAREL IV.</b> Máš ovšem pravdu. Je však něco, co jest největší umění; baviti pána svého v bezesných nocech – a těch mají panovníci nejvíce.</p>

  <p class="sgc-5"><b>ALŽBĚTA.</b> Myslím však, Milosti, že je to jen vinou jejich.</p>

  <p class="sgc-5"><b>KAREL IV.</b> Jsi trochu prostořeký, hochu, ale sluší ti to, pij tedy! (Pije)</p>

  <p class="sgc-5"><b>ALŽBĚTA.</b> Děkuji, Milosti, nepiji vína.</p>

  <p class="sgc-5"><b>KAREL IV.</b> Aj, co to slyším? To se nesrovnává s tvou statečností. (Dívá se upřeně na ni) Lámeš meče jako třísky a vína bys nepil? Což, když si toho výslovně král tvůj přeje?</p>

  <p class="sgc-5"><b>ALŽBĚTA</b> (chytne pohár) Ať tedy žije!</p>

  <p class="sgc-5"><b>KAREL IV.</b> Kdo, můj hochu?</p>

  <p class="sgc-5"><b>ALŽBĚTA</b> (v rozpacích) Kdo? – Jak říkáme, ten, koho milujeme!</p>

  <p class="sgc-5"><b>KAREL IV.</b> Tož z duše ti připíjím! (Pijí oba) Co říkáš tomu vínu?</p>

  <p class="sgc-5"><b>ALŽBĚTA.</b> Nemohu přece tobě, císařská Milosti, haněti tváří v tvář, co je dílem tvým a pýchou tvou.</p>

  <p class="sgc-5"><b>KAREL IV.</b> Tobě tedy příliš nechutná, jsi upřímný!</p>

  <p class="sgc-5"><b>ALŽBĚTA.</b> Je trpké, Milosti, trpké jako panská služba. (K sobě) Ničeho neví, jen zmužile a srdnatě.</p>

  <p class="sgc-5"><b>KAREL IV.</b> Proč jsi ji tedy vyhledával? (K sobě) Drží se dobře, já však ji lapím. (Nahlas) Ty, syn zámožného měšťana, sám neodvislý, nač ses pídil po službě u dvora?</p>

  <p class="sgc-5"><b>ALŽBĚTA.</b> Záleželo mi na tom seznati ji. Otec říkává, že třeba je znáti všecko.</p>

  <p class="sgc-5"><b>KAREL IV.</b> A přidržeti že máme se nejlepšího, praví apoštol. Ale jak vidím, není panská služba v očích tvých tím nejlepším. Brzy vrátíš se domů, viď, k lokti a váze svého otce, a věř, že dobře učiníš.</p>

  <p class="sgc-5"><b>ALŽBĚTA.</b> Ano, vrátím se, (Smutně) zvláště když poznám, že nehodím se k tak důležitému úřadu, jakým jest střežiti osobu vladaře a býti jeho společníkem.</p>

  <p class="sgc-5"><b>KAREL IV.</b> Co mluvíš, blázínku? Co si bereš do hlavy, že bys nestačil mé službě? Naopak, mám tě rád, tvůj vzrůst a tvá statečnost se mi líbí, jsi jedním slovem roztomilá – (Alžběta sebou trhne) roztomilý hoch!</p>

  <p class="sgc-5"><b>ALŽBĚTA.</b> Jak jsi laskav, císařský pane! (K sobě) Díky nebesům, snad mne již nepozná!</p>

  <p class="sgc-5"><b>KAREL IV.</b> Jak jsem pravil, jsi statečný, roztomilý hoch. Ale, poslyš, něco bych ti přece vytýkal.</p>

  <p class="sgc-5"><b>ALŽBĚTA.</b> Jsem zvědav, Milosti, a věř, že vezmu si k srdci tvé naučení.</p>

  <p class="sgc-5"><b>KAREL IV.</b> Jsi zvědav? Nu, dobře, malý všezvěde. Mám ti mnoho co vytýkat, ano, bojím se, že celá noc nám ani nestačí, bys všecko zvěděl, co se mi na tobě nelíbí.</p>

  <p class="sgc-5"><b>ALŽBĚTA</b> (k sobě) Celá noc! Teď to začíná ztuha. – Celou noc, ó Bože. (Nahlas) Již poslouchám, Tvoje Milosti!</p>

  <p class="sgc-5"><b>KAREL IV.</b> Předně ti vytýkám, že tak málo vína piješ. Hoši tvého věku líp to umívají. Jsem však upřímný a řeknu ti tajnou svou myšlenku. Ty piješ také dost – ale když tě nikdo nevidí, ty chceš přede mnou býti vzorem dokonalosti, chceš se tvářiti jako upejpavá panenka.</p>

  <p class="sgc-5"><b>ALŽBĚTA</b> (se zapomene) Ne jako panenka, to právě nechci, císařský pane můj!</p>

  <p class="sgc-5"><b>KAREL IV.</b> Tys ještě ke své prostořekosti malý pokrytec, dokonalé páže!</p>

  <p class="sgc-5"><b>ALŽBĚTA.</b> Jak mi křivdí ten velký a vždy spravedlivý král!</p>

  <p class="sgc-5"><b>KAREL IV.</b> Dokazuji právě pravdu slov svých – jsem spravedlivý, dávám ti stále příležitost k obraně – pij tedy a dokaž opak! Věř mi, je dobré a burgundskému nezadá. Nuž tedy na zdraví toho, koho milujeme! (Pije)</p>

  <p class="sgc-5"><b>ALŽBĚTA</b> (k sobě) Nic platno, musím pít – ale jak to dopadne! (Nahlas) Ale já nemiluji a nemohu tedy pít!</p>

  <p class="sgc-5"><b>KAREL IV.</b> Vidíš, jak mám pravdu, že z pokrytectví tebe obviňuji; před chvílí jsi pil na zdraví toho, koho milujeme, a teď najednou nikoho nemiluješ. Na konci mi namluvíš, že's ani posud v životě ženy sobě nepovšimnul! Tvé líčko ovšem tomu nenasvědčuje. Což tedy nikoho nemiluješ? Hleď, jsme povinni milovati aspoň bližního svého vůbec, a jsme-li tak způsobné páže, jak ty se býti zdáš, pána svého zvlášť. Mne tedy také nemiluješ?</p>

  <p class="sgc-5"><b>ALŽBĚTA</b> (opět se zapomene) Ó, miluji, miluji nade všecko!</p>

  <p class="sgc-5"><b>KAREL IV.</b> (k sobě) To šlo ze srdce. (Nahlas) Hezky jsi to řekl, jako bys dívkou byl.</p>

  <p class="sgc-5"><b>ALŽBĚTA</b> (stranou) Nebesa!</p>

  <p class="sgc-5"><b>KAREL IV.</b> Je vidět, že zkušený jsi v hrách a cviku sladké milosti! Hleď, zde je pás, zajisté máš též dobrý vkus a povíš mi, jak se ti líbí. (Vezme se stolu pás) Dříve však buď tak hodný a pověz mi ještě jednou, jak mne miluješ.</p>

  <p class="sgc-5"><b>ALŽBĚTA</b> (vyhýbavě) Jako pána svého, nadšeně i oddaně.</p>

  <p class="sgc-5"><b>KAREL IV.</b> Opět se přetvařuješ. To neznělo jako po prvé. Chci se vsadit, že když po prvé jsi vyslovoval slovo „miluji“, myslil jsi na někoho jiného, než na mne, starého a zasmušilého samotáře. Však nechme toho, prohlédni si tento pás (Podává jí ho) a pověz mi upřímně, jak se ti líbí; vy mladí věcem těmto lépe rozumíte.</p>

  <p class="sgc-5"><b>ALŽBĚTA</b> (prohlíží pás) Pěkný, ba nádherný jest! Jaké rytiny a drahokamy – a tu jsou nápisy, ano i verše!</p>

  <p class="sgc-5"><b>KAREL IV.</b> (se zalíbením ji pozoruje)</p>

  <p class="sgc-5"><b>ALŽBĚTA</b> (čte) „Na tom světě žádná jiná.“ A zde:&nbsp;</p>

  <blockquote class="sgc-4">
    <p class="sgc-5">„Nenieť div, že tužím,&nbsp;</p>

    <p class="sgc-5">neb ze všech nejkrasšej slúžím;&nbsp;</p>

    <p class="sgc-5">mój milý, netuž mnoho,&nbsp;</p>

    <p class="sgc-5">ač chceš, však máš pro koho!“</p>

    <p class="sgc-5">Jaké to dojemné verše!</p>
  </blockquote>

  <p class="sgc-5"><b>KAREL IV.</b> Líbí se ti ten pás? – Nu, vezmi si jej, dej ho své milence, jistě máš nějakou, bude ti zajisté vhod...</p>

  <p class="sgc-5"><b>ALŽBĚTA</b> (v rozpacích) Děkuji, Milosti – nemám milenky a oloupil bych někoho jiného o tak vzácný dar, který jistě původně nebyl pro mne uchystán.</p>

  <p class="sgc-5"><b>KAREL IV.</b> Marné vytáčky, hochu! Vidím, žes také pyšný ke všemu! Dobře, věřím ti, že nemáš milenky. Proto vezmi pás přece na památku dnešní první své stráže. Můžeš jej zcela dobře také sám nosit. Pojď, zkusíme ho, zdá se, že bude právě dobře, jaký by na tebe schválně dělán byl.</p>

  <p class="sgc-5"><b>ALŽBĚTA</b> (ustupuje) To sotva, císařská Milosti.</p>

  <p class="sgc-5"><b>KAREL IV.</b> Ty pochybuješ – proto právě to musíme zkusit! Což se mne bojíš, že přede mnou prcháš? – Či mám jako král Petr tasiti na tebe? Chceš mi zlámati meč? To bych ti věru neradil, je to kus vzácné práce! (Vstane) Ale pás zkusíme!</p>

  <p class="sgc-5"><b>ALŽBĚTA</b> (k sobě) Bože – teď to přijde, jsem ztracena!</p>

  <p class="sgc-5"><b>KAREL IV.</b> (k sobě) Teď mi neujde! (Vezme ji za ruku, nahlas) Jak hebkou ručku máš, a jak malou je vidět, že's příliš mnoho tětivu nenapínal, ani oštěpy neházel. (Vezme ji kol pasu a zkouší pás) Neřekl jsem to: jako by schválně byl pro tebe! A jak ti sluší: Ale ještě lépe by se vyjímal, kdyby zpod něho splývala blankytná říza, měl by pak mnohem větší význam! Však co vidím, ty se chvěješ – ty bledneš a klesáš?</p>

  <p class="sgc-5"><b>ALŽBĚTA</b> (klesá mu v náruč, omdlévajíc) Ó, Bože – ó, Bože!</p>

  <p class="sgc-5"><b>KAREL IV.</b> Co je ti, hochu, ty omdléváš. Zdá se mi, že máš příliš těsný kabátec! (Posadí ji do křesla) Dýcháš tak zimničně. (Pro sebe) Jsem u cíle!</p>

  <p class="sgc-5"><b>ALŽBĚTA.</b> Díky, ó, díky, císařská Milosti – již to přešlo, je mi už lépe. (Stranou) Teď jistě ví už všechno.</p>

  <p class="sgc-5"><b>KAREL IV.</b> Jsi mi to pěkný hrdina, dvě číše vína tě porazily! Ale ještě něco, hochu! Tys byl na stráži, konals dobře svou povinnost, ale králům páže meče z ruky netrhá, neláme je jako mrkve a nehází jim je pod nohy. To nebylo pěkné, hochu; příště se toho, doufám, uvaruješ!</p>

  <p class="sgc-5"><b>ALŽBĚTA</b> (uspokojena k sobě) Snad přece ještě mne nepoznal! (Nahlas) A co mi zbývalo jiného, když král Petr tak na mne dotíral již za oponou?</p>

  <p class="sgc-5"><b>KAREL IV.</b> (pobouřen) On se odvážil?</p>

  <p class="sgc-5"><b>ALŽBĚTA.</b> Ano, ruku mi tiskl a k sobě chtěl mne přivinout, mluvil tak divně a chtěl mne i políbit (Zapomene se) – to by přece také tobě vhod nebylo.</p>

  <p class="sgc-5"><b>KAREL IV.</b> (rovněž se zapomene) To máš pravdu, to ne! (Vzpamatuje se) Ale celkem, co zlého na tom? Mladému kvetoucímu hochu, jako ty, rádi poklepáme na rameno a štípneme ho i do tváře.</p>

  <p class="sgc-5"><b>ALŽBĚTA.</b> Ale nelíbáme ho...</p>

  <p class="sgc-5"><b>KAREL IV.</b> (s úsměvem) Nikdy?</p>

  <p class="sgc-5"><b>ALŽBĚTA.</b> Nikdy, císařský pane!</p>

  <p class="sgc-5"><b>KAREL IV.</b> Jsou, uznáš přece, výjimky, jichž si může dovoliti hlava korunovaná.</p>

  <p class="sgc-5"><b>ALŽBĚTA.</b> Ani ta ne!</p>

  <p class="sgc-5"><b>KAREL IV.</b> Výjimky, jichž si mohu dovoliti já. (Políbí ji) Viď, že mohu, Eliško?</p>

  <p class="sgc-5"><b>ALŽBĚTA</b> (skrývá hlavu na jeho ňadrech) Pane můj!</p>

  <p class="sgc-5"><b>KAREL IV.</b> Řekni „můj Karle“! To ti lépe sluší!</p>

  <p class="sgc-5"><b>ALŽBĚTA.</b> Můj Karle! Můj drahý Karle!</p>

  <p class="sgc-5"><b>KAREL IV.</b> (líbá ji opět) Tak zdi karlštejnské viděly po prvé a naposled zázrak políbení!</p>

  <p class="sgc-5"><b>ALŽBĚTA.</b> A ty se nehněváš? Ty odpouštíš?</p>

  <p class="sgc-5"><b>KAREL IV.</b> Rád bych jen věděl, proč jsi to učinila – nevím však, proč bych se hněval, ani co bych měl odpouštět. Hrála jsi výborně, má drahá – sluší ti roztomile oblek pážete. Arnošt se zasměje, až se to doví, ale on jediný smí to zvědět, nikdo jiný.</p>

  <p class="sgc-5"><b>ALŽBĚTA.</b> Ví o všem, sám radil k tomu a vše nastrojil.</p>

  <p class="sgc-5">&nbsp;</p>

  <p class="sgc-3 sgc-5">(Vtom vstoupí Arnošt)</p>

  <p class="sgc-5"><br /></p>
</body>
</html>
