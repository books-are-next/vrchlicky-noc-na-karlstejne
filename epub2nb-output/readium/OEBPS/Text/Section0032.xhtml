<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: -40px; margin: 0px 0px 0px 40px;}
  p.sgc-2 {font-style: italic; text-indent: 0px; margin: 00px 0px 0px 0px}

  p.sgc-3 {font-style: italic}

  span.sgc-4 {font-weight: normal; font-size: medium;}

  p.sgc-6 {text-align: justify;}
  h2.sgc-5 {text-align: justify;}
  /*]]>*/
  </style>
</head>

<body class="sgc-1">
  <h2 class="sgc-5" id="heading_id_2">3. VÝSTUP&nbsp;</h2>

  <p class="sgc-6"><i>Předešlý a vévoda Štěpán</i><br /></p>

  <p class="sgc-6">&nbsp;</p>

  <p class="sgc-6"><b>ŠTĚPÁN.</b> Pane purkrabí, pane purkrabí! (Stranou) Tomu nasadím něco do hlavy.</p>

  <p class="sgc-6"><b>PURKRABÍ</b> (k sobě) Co zas? – Nikdy pokoje! (Hlasitě, jde vstříc vévodovi) Co poroučíš, pane vévodo?</p>

  <p class="sgc-6"><b>ŠTĚPÁN.</b> Jen přátelské pokynutí chtěl jsem ti dáti, pane purkrabí.</p>

  <p class="sgc-6"><b>PURKRABÍ.</b> Mně? (K sobě) To zase bude pěkné nadělení! (Hlasitě) Hořím zvědavostí, pane vévodo, musí to býti věc velmi důležitá.</p>

  <p class="sgc-6"><b>ŠTĚPÁN.</b> Že tak pozdě tebe zdržuji, chceš říci: ovšem velmi důležitá, a týká se v první řadě tebe, jakožto purkrabího.</p>

  <p class="sgc-6"><b>PURKRABÍ.</b> Mne? Jakožto purkrabího? (Stranou) Ten již ví všecko! Já však nevím nic. (Hlasitě) Hořím zvědavostí...</p>

  <p class="sgc-6"><b>ŠTĚPÁN.</b> Nemýlím-li se, je zákaz, že nesmí žádná osoba ženského pohlaví býti přes noc na Karlštejně?</p>

  <p class="sgc-6"><b>PURKRABÍ</b> (stranou) Již to ví, není vyhnutí! (Nahlas) Ano, tak jest, velmi přísný zákaz, velmi přísný.</p>

  <p class="sgc-6"><b>ŠTĚPÁN.</b> Za jehož zachování ručí císaři v první řadě pan purkrabí.</p>

  <p class="sgc-6"><b>PURKRABÍ.</b> Ano, ručí – ale je snad porušen zákaz Jeho Milosti?</p>

  <p class="sgc-6"><b>ŠTĚPÁN.</b> Líto mi, že já, cizinec a host, musím to oznámiti panu purkrabímu. Zákaz jest porušen a způsobem takovým, že to připouští jedinou domněnku...</p>

  <p class="sgc-6"><b>PURKRABÍ.</b> Tvá řeč mne naplňuje hrůzou, pane vévodo...</p>

  <p class="sgc-6"><b>ŠTĚPÁN.</b> Ano, jedinou domněnku, že o přítomnosti této dívky ví buď pan purkrabí...</p>

  <p class="sgc-6"><b>PURKRABÍ.</b> Ne, ten neví o ničem.</p>

  <p class="sgc-6"><b>ŠTĚPÁN.</b> Tedy ví o tom císař sám!</p>

  <p class="sgc-6"><b>PURKRABÍ.</b> Císař sám – možná – já nevím! A co my v tom zmůžeme, pane vévodo? Je-li tomu tak, jak pravíš – pak ovšem... Ale prosím tě, co víš o tom?</p>

  <p class="sgc-6"><b>ŠTĚPÁN.</b> Jeho Milost král cyperský setkal se u dveří ložnice císařovy s panošem, který panoš byl...</p>

  <p class="sgc-6"><b>PURKRABÍ.</b> Pan Pešek Hlavně, šenk císařův.</p>

  <p class="sgc-6"><b>ŠTĚPÁN.</b> Který panoš byl dívka – v šatu tvé barvy, pane purkrabí.</p>

  <p class="sgc-6"><b>PURKRABÍ</b> (k sobě) Či by se Alena odvážila až v předsíň císařskou? (Nahlas) To je mýlka, pane vévodo! To nemůže být!</p>

  <p class="sgc-6"><b>ŠTĚPÁN.</b> Král cyperský se nerad mýlí, pane purkrabí.</p>

  <p class="sgc-6"><b>PURKRABÍ.</b> Jsem zdrcen tou zprávou, pane vévodo! Ale co zbývá dělat?</p>

  <p class="sgc-6"><b>ŠTĚPÁN</b> (jízlivě) To je přece zjevné. Víš-li nebo domníváš-li se, že císař o tom ví, pak ovšem nezbývá než mlčet a kořiti se nejvyšší vůli nejmocnějšího císaře; myslíš-li, že o tom císař neví, pak je aspoň pro tebe nejdůležitější hájiti sebe a úřad svůj – ospravedlniti se císaři před celým dvorem, dokázati, že's nevinen, že nevíš, jak mohla sem žena vplížiti se...</p>

  <p class="sgc-6"><b>PURKRABÍ.</b> A myslíš, pane vévodo, že císař neví o tom...</p>

  <p class="sgc-6"><b>ŠTĚPÁN</b> (ironicky) Jeho Milost přece jest povznesena nad takové malichernosti.</p>

  <p class="sgc-6"><b>PURKRABÍ.</b> Pak se ovšem musím ospravedlnit, musím dokázat svou nevinu.</p>

  <p class="sgc-6"><b>ŠTĚPÁN.</b> Ano, a to hned, čím dřív, tím líp.</p>

  <p class="sgc-6"><b>PURKRABÍ.</b> Hned ráno.</p>

  <p class="sgc-6"><b>ŠTĚPÁN.</b> Co ráno? Ještě teď v noci. Tomu přece nemůžeš připustiti, aby s tvým vědomím byla dívka po celou noc v předsíni ložnice Jeho Milosti. Pomni přece na svůj úřad, odpovědnost za osobu a čest císařovu – lidské řeči...</p>

  <p class="sgc-6"><b>PURKRABÍ.</b> Ovšem, ovšem. Ještě dnes, a to hned. – Ale což abych se přesvědčil, kdo je vlastně na stráži?</p>

  <p class="sgc-6"><b>ŠTĚPÁN.</b> Ano, to bude to nejlepší, přesvědč se sám, a shledáš-li má slova pravdivá, zburcuj hrad a ospravedlň se před vladařem.</p>

  <p class="sgc-6"><b>PURKRABÍ.</b> Děkuji ti, pane vévodo – jdu se podívat do předsíně císařovy. Ó, Bože, jak to skončí, jak to jen skončí! (Odejde)</p>

  <p><br /></p>
</body>
</html>
